<html>
<head>

  <br> 
  <audio controls autoplay>
    <source src="song1.mp3" type="audio/mpeg">
          
  </audio>
  

  <p align="center", style="font-size: 13px"> <font color="#ffffff"> 
    密密萬山重<br>
    ‘’‘’‘’‘ 一派哀湍瀉<br>
    此志入瑤琴<br>
    當有知音者<br>
  </p></font></p>
  
</head>
<body>

<p align="center", style="font-size: 13px"> <font color="#ffffff"> 
  樵夫道：“既如此，小子方敢僭談。此琴乃伏羲氏所琢，見五星之精，飛墜梧桐，鳳皇來儀。鳳乃百鳥之王，非竹實不食，非梧桐不棲，非醴泉不飲。伏羲氏知梧桐乃樹中之良材，奪造化之精氣，堪為雅樂，令人伐之。其樹高三丈三尺，按三十三天之數，截為三段，分天、地、人三才。取上一段叩之，其聲太清，以其過輕而廢之；取下一段叩之，其聲太濁，以其過重而廢之；取中一段叩之，其聲清濁相濟，輕重相兼。送長流水中，浸七十二日，按七十二候之數。取起陰乾，選良時吉日，用高手匠人劉子奇斷成樂器。此乃瑤池之樂，故名瑤琴。長三尺六寸一分，按週天三百六十一度。前闊八寸，按八節；後闊四寸，按四時；厚二寸，按兩儀。有金童頭，玉女腰，仙人背，龍池，鳳沼，玉軫，金徽。那徽有十二，按十二月；又有一中徽，按閏月。先是五條弦在上，外按五行金木水火土，內按五音宮、商、角、徵、羽。堯舜時操五弦琴，歌‘南風’詩，天下大治。後因周文王被囚於羑里，吊子伯邑考，添弦一根，清幽哀怨，謂之文弦。後武王伐紂，前歌后舞，添弦一根，激烈發揚，謂之武弦。先是宮、商、角、徵、羽五弦，後加二弦，稱為文武七弦琴。

  <br> 此琴有六忌，七不彈，八絕。何為六忌？
  <br>一忌大寒，二忌大暑，三忌大風，四忌大雨，五忌迅雷，六忌大雪。何為七不彈？
  <br>聞喪者不彈，奏樂不彈，事冗不彈，不淨身不彈，衣冠不整不彈，不焚香不彈，不遇知音者不彈。
  <br>何為八絕？
  <br> ”
</p>  </font></p>




</body>
</html>
